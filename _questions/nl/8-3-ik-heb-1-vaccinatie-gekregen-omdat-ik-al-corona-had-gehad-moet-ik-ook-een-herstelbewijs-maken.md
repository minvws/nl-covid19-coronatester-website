---
set: 8
index: 3
title: Ik heb 1 vaccinatie gekregen omdat ik al corona had gehad. Moet ik nu ook een herstelbewijs maken?
---
Dit ligt eraan of u bij uw zorgverlener die de vaccinatie heeft uitgevoerd heeft aangegeven dat u maar één vaccinatie nodig heeft omdat u al corona heeft gehad, en of de zorgverlener de enkele vaccinatie dan als volledig heeft geregistreerd.  

## Wel geregistreerd 

Als uw enkele vaccinatie door de prikzetter als volledig geregistreerd staat, is het niet nodig om nog een los herstelbewijs te maken. U kunt dan een volledig vaccinatiebewijs maken.

## Niet geregistreerd

Indien uw enkele vaccinatie niet als volledig geregistreerd staat kunt u een herstelbewijs toevoegen in de app als u in de afgelopen 180 dagen positief op corona bent getest bij de GGD. 
