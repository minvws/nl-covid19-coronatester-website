---
layout: content
index: 3
set: 1
title: Hoe werkt het scannen met de CoronaCheck Scanner?
lang: nl
categories:
- nl
- faq
showBreadCrumbs: true
showContact: true
---
1. **Houd afstand**
    Druk op de knop ‘Start Scannen’ en vraag de bezoeker de QR-code in de CoronaCheck-app te laten zien. Deze QR-code geldt als testbewijs en kan veilig op afstand uitgelezen worden.

2. **Scan de QR-code**
    Richt de camera van je telefoon op het testbewijs op de telefoon van de bezoeker en scan de QR-code. Onder de QR-code van de bezoeker zie je een animatie van een fietser. Als de fietsende persoon stil staat betekent dit dat de bezoeker een schermafbeelding van de QR-code laat zien. Vraag de bezoeker dan de QR-code in de CoronaCheck-app te laten zien. 

3. **Groen scherm**
    Groen scherm? De bezoeker heeft een geldige negatieve testuitslag en mag naar binnen. Het kan zijn dat de bezoeker ook een toegangskaartje nodig heeft. 

4. **Rood scherm**
    Rood scherm? Dat betekent niet dat de bezoeker corona heeft. Het betekent alleen dat de QR-code ongeldig is. Er is dus geen bewijs van een recente negatieve testuitslag. Dit kun je doen:

    - Controleer of de bezoeker de QR-code vanuit de CoronaCheck-app laat zien. Een schermafbeelding of kopie van een QR-code geeft altijd een rood scherm. 
    - Vraag de bezoeker de app volledig af te sluiten en opnieuw op te starten. Scan daarna opnieuw de QR-code.
    - Blijft er een rood scherm komen, terwijl de bezoeker wel een negatieve testuitslag heeft? Stuur de bezoeker naar onze helpdesk, telefoonnummer: <a href="tel:0800-1421">0800-1421</a>.

Indien een bezoeker geen smartphone heeft, is het laten zien van de testuitslag mogelijk als tijdelijke oplossing. Deze uitslag hoeft niet gescand te worden. Er wordt gewerkt aan een structurele oplossing.

Kijk voor meer informatie op [www.coronacheck.nl/scanner](/nl/scanner).
