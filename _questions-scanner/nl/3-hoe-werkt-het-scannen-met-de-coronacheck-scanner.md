---
index: 3
set: 1
title: Hoe werkt het scannen met de CoronaCheck Scanner?
---
## 1. Houd afstand

Druk op de knop 'Start Scannen' en vraag de bezoeker het coronabewijs te laten zien. Dat mag zowel via de CoronaCheck-app als op papier. Het coronabewijs, in de vorm van een QR-code, kan op veilige afstand uitgelezen worden.

## 2. Scan de QR-code

Richt de camera van je telefoon op het coronabewijs van de bezoeker en scan de QR-code.

## 3. Groen scherm

Groen scherm? De bezoeker heeft een geldig bewijs. Controleer nu of de gegevens op het groene scherm hetzelfde zijn als de gegevens op het identiteitsbewijs. Check? Dan mag de bezoeker naar binnen. Het kan zijn dat er ook een toegangskaartje nodig is.  

## 4. Rood scherm

Rood scherm? Dat betekent niet dat de bezoeker corona heeft. Het betekent alleen dat de QR-code ongeldig is. Er is dus geen bewijs van een recente negatieve testuitslag, van herstel of van een vaccinatie. Dit kun je doen: 

- Controleer of de bezoeker de QR-code vanuit de CoronaCheck-app laat zien. Een schermafbeelding of kopie van een QR-code uit de app geeft altijd een rood scherm.
- Controleer of de bezoeker een Nederlandse QR-code laat zien. Een internationale QR-code vanuit de CoronaCheck-app geeft in Nederland een rood scherm. 
- Vraag de bezoeker de app volledig af te sluiten en opnieuw op te starten. Scan daarna opnieuw de QR-code
- Vraag of de bezoeker de tijd op zijn/haar telefoon heeft aangepast. Als de tijd op de telefoon voor of achter loopt of op een andere tijdzone staat kan dat tot een rood scherm leiden. 
- Blijft er een rood scherm komen, terwijl de bezoeker wel een vaccinatie, positieve of negatieve testuitslag heeft? Stuur de bezoeker naar onze helpdesk, telefoonnummer: <a href="tel:08001421">0800-1421</a> (if you are calling from abroad: <a href="tel:+31707503720">+31 70 750 37 20</a>).

Er is altijd een groen scherm nodig voor toegang. Heeft de bezoeker geen (geldige) QR-code? Dan kun je de bezoeker niet binnenlaten. 

Kijk voor meer informatie op [www.coronacheck.nl/scanner](/nl/scanner).
